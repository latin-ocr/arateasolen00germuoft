XXVI PRAEFATIO

quidem hoc loco in censum ueniunt, inueniantur, iam
antiquitus hos uersus uerbis poetae inculcatos esse ueri
simillimum est. hoc autem primis iam post Christum
saeculis factum esse potest. nam tertio saeculo usque
ad sextum saeculum Germanici Aratea lectitata esse Lac-
tantius Firmianus et Priscianus uersus ex illius poematis
afferendo testantur. sed fortasse auctor uersus 525 non
tam malus poeta fuit, quam per neglegentiam librario-
rum uidetur‚ nam quamquam in his uersiculis aliquid
mutare taedet, tamen u. 529 dubito an sic possit restitui:
una sui, radius quantum a tellure recedit. restat ut de
u. 528 adiciam, praeter genetiuum trisyllabum spatii, de
quo disputauit Lachmannus ad Lucret. p. 326, genetiuos
substantiuorum nominum tribreuium apud Germanicum
non reperiri. nam et 11. 232 et 281 medii est nomen
adiectiuum.

Postquam J. Frey (nou. mus. Rhen. XIII 418 sqq.)
u. 531—572 Prognosticorum quae dicebantur reliquiis
adtribuit, nunc illi ita adsentior, ut non solum u. 570—572,
quos iam antea retinui (cf. ed. Berol. p. XI), sed etiam
u. 568 et 569 hoc loco retinendos esse censeam. item
iudicauit Paulus Panske, obseruat. critic. in Germanici
Caesaris Aratea (Comment. philol. quibus Ο. Ribbeckio
congratulantur discip. Lips. p. 508 sq). priorem autem
sententiam meam Baehrens secutus est, nisi quod et
u. 565—567 genuinos duxit et uersum 567 infelici-
ter temptauit (cf. Herm. XVII p. 403). deinde Gusta-
uus Sieg, de Cicerone Germanico Auieno etc. p. 25 sqq.,
locum, qui est de zodiaco, Germanico abiudicare conatus
est. quem Joannes Maybaum, de Cicerone et Germanico
etc. p. 22 sqq. iure impugnauit. et hic rem eo deduxit,
ut zodiaci descriptionem Phaenomenorum partem, non
reliquiarum, probare conaretur. cui Ernestus Maass, de
Germanici prooemio p. I adstipulatus est. quorum utri-
usque sententias refellere studui cf. Berl. phil. Wochenschr.
1893 col. 1133 sqq. reliquum est ut de argumento quo-
dam a Gustauo Sieg p. 25 allato pauca dicam. is enim,

